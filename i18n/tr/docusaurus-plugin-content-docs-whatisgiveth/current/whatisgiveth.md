---
id: whatisgiveth
title: Giveth Nedir?
slug: /
---

Giveth, blokzincir teknolojisini kullanarak **Bağış Yapmanın Geleceğini İnşa** Etmeye  odaklanan bir topluluktur. Amacımız; Ethereum ekosisteminde mevcut yenilikçi finansman fırsatlarına açık, şeffaf ve özgür bir erişim sağlayarak kamu mallarının finansmanını desteklemekve ödüllendirmektir. Aramıza katılmak için [Takvim](https://calendar.google.com/calendar/u/1?cid=Z2l2ZXRoZG90aW9AZ21haWwuY29t) ve [Katıl](https://giveth.io/join) sayfalarımızı ziyaret edebilirsiniz.

## Misyonumuz

**Hem projelerle hem toplumla hem de dünyayla paylaşımda bulunanları ödüllendiren ve güçlendiren bir kültür oluşturmaktır.**

## Vizyonumuz

**Paylaşmak zahmetli bir iş değildir ve dünyanın dört bir yanındaki insanlar pozitif değişim yarattıklarında ödüllendirilmelidir.**

## Değerlerimiz

**Giveth, Merkeziyetsizliği teşvik eder:**

* Giveth, doğası gereği merkeziyetsiz olan blokzincir teknolojisi üzerinde geliştirilen yenilikçi ve açık kaynak çözümler sunar.
* Giveth, merkeziyetsiz yönetişim ve iletişim teknikleri alanında öncülük ederek deneyler yapmakta ve bunların diğer topluluklar tarafından da benimsenmesini desteklemektedir.

**Giveth, özgeciliği teşvik eder:**

* Giveth, modern teknolojiler ile toplumsal, çevresel ve hümanist etki yaratan projeleri güçlendiren açık, hiyerarşisiz küresel bir girişimdir.
* Giveth, doğrudan kâr amacı gütmeyen ve dünyaya değer katan benzer fikirli girişimleri de destekler.
* Giveth, özgecil niyeti teşvik eden ve ödüllendiren, kendi kendini idame ettirebilen, paylaşıma dayalı bir ekonomi oluşturmaktadır.

**Giveth, topluluğun gücüne inanır:**

* Giveth, ortak bir hedef etrafında bir araya gelmiş kapsayıcı bir topluluktur.
* Giveth, topluluğa ait bir platformdur, merkeziyetsiz uygulamalarımzı üyelerimizden gelen geri bildirimlere göre geliştiririz.
* Giveth, blokzincir teknolojisi yoluyla şeffaflık ve hesap verebilirliği artırarak topluluklar arasındaki güven oluşumuna katkıda bulunur.
* Giveth olarak, proaktif bir şekilde potansiyel rakipler değil, potanisyel ortaklar olarak gördüğümüz benzer girişimlere ulaşırız.

---

## Giveth DApp'leri nelerdir?

Giveth Bağış Uygulamaları (DApp'ler), iyi niyetli projeler ile fark yaratmak isteyen Bağışçılar arasında köprüler inşa eder. Giveth'in iki farklı Bağış Uygulamalası (DApp) bulunmaktadır: [Giveth TRACE](http://trace.giveth.io/) ve [Giveth.io](http://giveth.io/). Bunların ikisi de finansman arayan hayırsever projeler için benzersiz özelliklere ve faydalara sahiptir.

**Giveth.io**, herkesin dahil olabilmesi için kullanım kolaylığı ön plana alınarak tasarlanmıştır. Hesap oluşturmak oldukça kolaydır; dakikalar içinde proje oluşturabilir veya projelere bağışta bulunabilirsiniz. Giveth, geniş ölçekli hayırsever girişimlere ev yapmakla birlikte Ethereum ekosisteminde de tanınmış bir projedir; dolayısıyla, misyonunuzu Ethereum topluluğuna tanıtmak için doğal olarak mükemmel bir yerdir!

**Giveth TRACE**, 2017 yılından bu yana geliştirdiğimiz orijinal DApp'imizdir. Proje sahiplerine [katmanlı bağış yöntemi](/dapps/entitiesAndRoles) ile finansman hedeflerini tanımlamaları için sağlam bir sistem sunar. Bağışçılar, yaptıkları baışların hareketini belirleme ve izleyebilme fırsatına sahip olarak bu ekstra katmandan faydalanabilirler. Giveth, Ethereum ağları arasındaki ilk köprüye öncülük etti ve bu köprü burada inşa edildi. Fonların kolay ve gas harcamaksızın yönetilmesi, izlenebilmesi ve çekilebilmesi için Mainnet ve Rinkeby köprüsünden faydalanıyoruz.

## Neden projelere Giveth üzerinde bağış yapmalıyım?

Giveth DApp'leri, kripto para bağışlarının kayıt altına alınması ve sonsuza dek erişilebilir olmasını sağlamak için blokzincir teknolojisini kullanır. Giveth olarak potansiyel bağışçılara yüksek kaliteli, doğrulanmış projeler sağlarken bağışta bulunanları da ödüllendiren ekonomiler tasarlamaktayız. Giveth, Ethereum'un gelişiminde uzun süredir kritik bir role sahiptir ve blokzincir topluluğunda en güvenilir projelerden biridir.

## Giveth'in sahibi kimdir?

Giveth, sürekli genişleyen ve geliştiriciler, tasarımcılar, hayırseverler, merkeziyetsiz toplum için çalışanlar, vizyonerler, mühendisler, yazarlar ve blokzincir meraklılarından oluşan bir topluluk tarafından yönetilmektedir. Ethereum ve kâr amacı gütmeyen dünyalardan gelen sofistike topluluğumuz, Giveth Merkeziyetsiz Özgecil Topluluk (Giveth Decentralized Altruistic Community - DAC) olarak bilinmektedir. Herkesin belirli bir amaç etrafında küresel bir topluluk oluşturmasına olanak sağlamak için araçlar sunmaktayız. Mevcut DAO yapımız, yönetim haklarının düzenli olarak aktif katkıda bulunanlara dağıtıldığı bir sosyokrasi modeline dayalıdır.

## Giveth resmi bir hayır kurumu olarak tanınıyor mu?

Giveth, bağışçı tavsiyefonu olarak tescilli  [SGD etki fonunun](https://www.sdgimpactfund.org/) bir parçasıdır. Bu yasal mimarı kapsamında, Giveth organizasyonu Birleşik Devletler'de kâr amacı gütmeyen 501c3 olarak temsil edilmektedir. Giveth, topluluk liderliğinde bir projedir ve platformdan doğrudan bir kâr elde etmemektedir. Organizasyonumuzu, blockzincir üzerinde ilk kâr amacı gütmeyen kuruluşlardan biri olarak modellemeye çalışıyoruz. Bütün fonların Giveth Platformunun geniş çapta benimsenmesini sağlayan Topluluğa geri döneceğini temin ediyoruz.
